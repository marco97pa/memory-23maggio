# Memory 23 maggio
In occasione del 28esimo anniversario della strage di Capaci, siamo lieti di annunciarvi Memory 23 Maggio: un gioco educativo per allenare la nostra memoria non solo visiva ma sopratutto storica.
Il gioco è molto semplice ed è basato sulle meccaniche del Memory: consiste in un tavolo di 20 carte coperte con lo scopo di abbinare le coppie di carte uguali cosi da eliminarle dal gioco. Man mano che si abbinano tutte le carte si comincerà a svelare l'immagine sottostante che sarà a tema della legalità.
Ogni carta avrà il volto di uno degli eroi che si sono distinti nella lotta alla mafia: Giovanni Falcone, Paolo Borsellino, Agostino Catalano, Emanuela Loi, Francesca Morvillo, Vito Schifani e tanti altri.
Il gioco è adatto a tutti, ma soprattutto ai bambini: l'interfaccia colorata, le animazioni reattive al tocco, la semplicità di gioco e la quasi totale assenza di testi rende l'app fruibile anche ai più piccini.
È perfetta da giocare insieme alla famiglia: a seconda dell'età dei bambini è consigliabile che un adulto sia a fianco a loro per raccontare e spiegare la storia dietro ai personaggi e le vicende collegate.
Questa app funziona completamente offline, senza connessione ad Internet e non richiede l'accesso a nessun permesso del dispositivo: anche in questo senso al fine di renderla maggiormente adatta ai più piccoli nel rispetto assoluto della privacy.
Puoi anche condividere il gioco con i tuoi amici: apri il menu delle opzioni e seleziona l'apposita voce per inviarlo a chi vuoi.
È possibile giocare anche su computer, iPhone o altri dispositivi sfruttando la versione online disponibile sul sito: https://marco97pa.github.io/memory-23maggio/

L'app è un modo alternativo per celebrare questo 23 Maggio insolito vista l'epidemia che ha flagellato l'Italia in questi ultimi mesi.
Questo gioco è un piccolo tassello nelle "celebrazioni virtuali" di quest'anno, realizzato da un'unione di gruppi scout di associazioni differenti per la Fondazione Falcone:
nello specifico è stato sviluppato e pubblicato da Marco Fantauzzo, l'idea nasce da Riccardo Muratore e Daniele Di Pasquale, le illustrazioni sono state gentilmente concesse da Luigi Fiore e l'icona è stata realizzata da Gioele Vitale.
